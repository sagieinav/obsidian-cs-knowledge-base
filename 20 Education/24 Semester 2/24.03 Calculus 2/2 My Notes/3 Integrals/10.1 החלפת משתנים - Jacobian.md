> [!toc] *Table of Contents*
> ```toc

> [!info] **מבוא**
> שיטת שינוי המשתנים, המבוססת על היעקוביאן, מאפשרת לפשט חישוב אינטגרלים כפולים על ידי מעבר למערכת קואורדינטות חדשה המתאימה יותר לצורת התחום או לפונקציה הנדרשת לאינטגרציה.
## 1 היעקוביאן (Jacobian)

> [!note] הגדרה **היעקוביאן של ההעתקה הישירה**
> היעקוביאן $J$ של ההעתקה הישירה $T(u,v) = (x(u,v), y(u,v))$ מוגדר כדטרמיננטה הבאה:
> $$ J = \frac{\partial(x, y)}{\partial(u, v)} = \begin{vmatrix} \frac{\partial x}{\partial u} & \frac{\partial x}{\partial v} \\ \frac{\partial y}{\partial u} & \frac{\partial y}{\partial v} \end{vmatrix} = \begin{vmatrix} x_u & x_v \\ y_u & y_v \end{vmatrix} $$

> [!note] הגדרה **היעקוביאן של ההעתקה ההפוכה**
> היעקוביאן של ההעתקה ההפוכה $T^{-1}(x,y) = (u(x,y), v(x,y))$ מוגדר כדטרמיננטה הבאה:
> $$ \frac{\partial(u, v)}{\partial(x, y)} = \begin{vmatrix} \frac{\partial u}{\partial x} & \frac{\partial u}{\partial y} \\ \frac{\partial v}{\partial x} & \frac{\partial v}{\partial y} \end{vmatrix} = \begin{vmatrix} u_x & u_y \\ v_x & v_y \end{vmatrix} $$
> מתקיים הקשר:
> $$ |J| = \left|\frac{\partial(x, y)}{\partial(u, v)}\right| = \frac{1}{\left|\frac{\partial(u, v)}{\partial(x, y)}\right|} $$

> [!info] הערה **אלמנט השטח הדיפרנציאלי**
> שינוי אלמנט השטח הוא $dx dy = |J| du dv$.

## 2 שינוי משתנים כללי באינטגרל כפול

> [!note] הגדרה **העתקה וטרנספורמציה**
> נתונה העתקה $T$ מהמישור $uv$ למישור $xy$:
> $$ T(u,v) = (x(u,v), y(u,v)) $$
> כאשר $x(u,v)$ ו-$y(u,v)$ הן פונקציות בעלות נגזרות חלקיות רציפות. ההעתקה ממפה תחום $E$ במישור $uv$ לתחום $D$ במישור $xy$.

> [!important] נוסחה **נוסחת שינוי המשתנים**
> אם מתקיימים 3 התנאים הבאים:
> 1.  הנגזרות החלקיות (אלה שמוצבות בתוך היעקביאן) - הן רציפות
> 2. ההעתקה $T$ חד-חד-ערכית
> 3. היעקוביאן שונה מאפס
> 
> אז ניתן לבצע החלפת משתנים, והאינטגרל לפי הקוארדינטות החדשות יהיה:
> $$ \iint_D f(x, y) dx dy = \iint_E f(x(u, v), y(u, v)) |J| du dv $$
> כאשר $J$ הוא היעקוביאן של הטרנספורמציה $T$.

### 2.1 שלבים לפתרון אינטגרל באמצעות החלפת משתנים כללית

1.  ==**הגדרת הטרנספורמציה**==
    הגדר את הטרנספורמציה ה**חח״ע** $T(u,v) = (x(u,v), y(u,v))$ הממפה תחום $E$ במישור $uv$ לתחום $D$ במישור $xy$. 
2. ==**בדיקת קיום 3 התנאים לביצוע החלפת משתנים:**==
   א. ההעתקה חח״ע
   ב. הנגזרות החלקיות רציפות (בשלב זה כבר מוצאים את הנגזרות החלקיות לצורך חישוב היעקביאן)
   ג. היעקביאן שונה מ- 0 (בשלב זה כבר מחשבים את היעקביאן לצורך שימוש בהמשך)
3.  ==**אפיון ושרטוט התחום החדש $E$**==
    מצא את התחום $E$ במישור $uv$ התואם לתחום המקורי $D$ במישור $xy$ תחת הטרנספורמציה. המר את משוואות הגבול של $D$ למשתנים $u$ ו-$v$.
4.  ==**(במידת הצורך) המרת הפונקציה האינטגרלית**==
    המר את הפונקציה $f(x,y)$ לפונקציה במונחי $u$ ו-$v$ על ידי הצבת $x=x(u,v)$ ו-$y=y(u,v)$, כלומר מצא את $f(x(u,v), y(u,v))$.
5.  ==**כתיבת האינטגרל החדש וחישובו**==
    כתוב את האינטגרל הכפול על התחום $E$ במישור $uv$, וחשב אותו באמצעות שיטת פוביני:
    $$ \iint_D f(x, y) dx dy = \iint_E f(x(u, v), y(u, v)) |J| du dv $$
#### 2.1.1 דוגמה לביצוע השלבים במסודר
![[SS 29052025 at 15.46.14.png]]
1.  ==**הגדרת הטרנספורמציה**==
![[SS 29052025 at 15.46.25.png]]
2. ==**בדיקת קיום 3 התנאים לביצוע החלפת משתנים:**==
 ![[SS 29052025 at 15.46.33.png]]
3.  ==**אפיון ושרטוט התחום החדש $E$**==
   ![[SS 29052025 at 15.46.46.png]]
4.  ==**(במידת הצורך) המרת הפונקציה האינטגרלית**==
   ![[SS 29052025 at 15.46.58.png]]
5.  ==**כתיבת האינטגרל החדש וחישובו**==
   ![[SS 29052025 at 15.48.02.png]]
## 3 המקרה הספציפי: קואורדינטות פולריות

> [!info] הערה **שימוש בקואורדינטות פולריות**
> קואורדינטות פולריות שימושיות לחישוב אינטגרלים כפולים על תחומים בעלי סימטריה מעגלית או כאשר הפונקציה המשתנה מכילה ביטויים כמו $x^2+y^2$.

### 3.1 טרנספורמציה לקואורדינטות פולריות

> [!note] הגדרה **קואורדינטות פולריות**
> קואורדינטות פולריות $(r, \theta)$ קשורות לקואורדינטות קרטזיות $(x,y)$ על ידי הטרנספורמציה:
> $$ x = r \cos\theta $$
> $$ y = r \sin\theta $$
> כאשר $r = \sqrt{x^2 + y^2}$ הוא המרחק מראשית הצירים ו-$\theta$ היא הזווית עם הכיוון החיובי של ציר ה-$x$.

### 3.2 יעקוביאן הטרנספורמציה לפולריות

> [!important] נוסחה **יעקוביאן בקואורדינטות פולריות**
> עבור הטרנספורמציה מקואורדינטות פולריות $(r, \theta)$ לקרטזיות $(x,y)$, היעקוביאן הוא:
> $$ J = \frac{\partial(x, y)}{\partial(r, \theta)} = \begin{vmatrix} \frac{\partial x}{\partial r} & \frac{\partial x}{\partial \theta} \\ \frac{\partial y}{\partial r} & \frac{\partial y}{\partial \theta} \end{vmatrix} = \begin{vmatrix} \cos\theta & -r\sin\theta \\ \sin\theta & r\cos\theta \end{vmatrix} $$
> $$ J = (\cos\theta)(r\cos\theta) - (-r\sin\theta)(\sin\theta) = r\cos^2\theta + r\sin^2\theta = r(\cos^2\theta + \sin^2\theta) = r $$
> מכיוון שבקואורדינטות פולריות סטנדרטיות $r \ge 0$, הערך המוחלט של היעקוביאן הוא $|J| = r$.

> [!important] נוסחה **אלמנט השטח בפולריות**
> אלמנט השטח הדיפרנציאלי בקואורדינטות פולריות הוא:
> $$ dA = dx dy = r dr d\theta $$

### 3.3 אינטגרל כפול בקואורדינטות פולריות

> [!important] נוסחה **נוסחת האינטגרציה בפולריות**
> $$ \iint_D f(x,y) dx dy = \iint_{D'} f(r\cos\theta, r\sin\theta) r dr d\theta $$
> כאשר $D'$ הוא תיאור התחום $D$ בקואורדינטות פולריות.

### 3.4 שלבים לפתרון אינטגרל בקואורדינטות פולריות

1. ==**אפיון התחום בפולריות**==
אפיין את תחום האינטגרציה $D$ בקואורדינטות פולריות, כלומר מצא את הגבולות עבור $r$ ו-$\theta$ המתארים את התחום.

2. ==**המרת הפונקציה**==
המר את הפונקציה $f(x,y)$ לקואורדינטות פולריות על ידי הצבת $x=r\cos\theta$ ו-$y=r\sin\theta$.

3. ==**כתיבת האינטגרל החוזר**==
כתוב את האינטגרל הכפול עם הפונקציה המומרת והחלף את אלמנט השטח ב-$r dr d\theta$. סדר האינטגרציה הוא בדרך כלל $dr d\theta$.

4. ==**חישוב האינטגרל**==
חשב את האינטגרל החוזר.

> [!tip] טיפ **מציאת גבולות r ו-$\theta$**
> - גבולות $\theta$ נקבעים לרוב על פי הזוויות בהן התחום נמצא.
> - גבולות $r$ נקבעים על ידי המרחק מראשית הצירים לגבולות התחום כפונקציה של $\theta$. הצב $x=r\cos\theta, y=r\sin\theta$ במשוואות העקומות החוסמות את התחום ופתור עבור $r$.

> [!example] דוגמה **תיאור תחום בקואורדינטות פולריות**
> התחום $D$ חסום על ידי הישרים $\theta = 0$ ו-$\theta = \pi/4$, והישרים $x=1$ ו-$x=2$.
> נתאר את התחום בפולריות:
> - גבולות $\theta$: $0 \le \theta \le \pi/4$.
> - גבולות $r$: הישר $x=1$ הופך ל-$r\cos\theta = 1$, כלומר $r = 1/\cos\theta$. הישר $x=2$ הופך ל-$r\cos\theta = 2$, כלומר $r = 2/\cos\theta$.
> לכן, התחום בפולריות הוא: $0 \le \theta \le \pi/4, 1/\cos\theta \le r \le 2/\cos\theta$.
