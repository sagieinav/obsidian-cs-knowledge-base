[[20. Education/24 Semester 1/24.04 Discrete Math/2 Practice/4 Combinatorics/2.11.0 עיקרון שובך היונים]]
```table-of-contents
```
![[Pasted image 20250112143212.png]]
## עיקרון שובך היונים (עיקרון דיריכלה)
אם נפזר n+1 פריטים (יונים) ב- n תאים (שובכים),
אז יש לפחות תא אחד שמכיל לפחות שני פריטים.
## עיקרון שובך היונים המוכלל
אם נפזר n פריטים (יונים) ב- m תאים (שובכים) כך ש n > m,
אז יש לפחות תא אחד שיכיל לפחות [(n/m) - לעגל למעלה] פריטים
#### הדגמה בסיסית
למשל 201 פריטים, 2 תאים.
יש לפחות תא אחד שיכיל לפחות [(201/2) - לעגל למעלה] פריטים
## איך נזהה שאלה של שובך היונים?
כאשר מבקשים מאיתנו להוכיח ש... / קיים...
**אבל** לא התבקשנו למצוא במדויק, אלא רק להוכיח!
## עובדה חשובה לתרגילים
אם לשני מספרים a, b אותה שארית בחלוקה ל- k, אז ההפרש ביניהם מתחלק ב- k ללא שארית.
## דוגמאות
1. בכל קבוצה של 13 אנשים, יש שניים שנולדו באותו חודש.
2.  בכל קבוצה של 400 אנשים יש לפחות שניים עם אותו יום-הולדת.
3. יש במדינת ישראל לפחות 2 אנשים עם אותו מספר שערות על ראשם (~100,000 שערות על ראש אדם, בישראל יש מיליוני אנשים).
4. אם 9 אנשים מזמינים פיצה משפחתית - לפחות 2 אנשים יצטרכו לחלוק משולש.
5. בכל תת-קבוצה של n+1 ערכים מתוך {1, 2, ... 2n} יש לפחות 2 מספרים שאחד מהם מחלק את השני.
## תרגילים
### תרגיל 1
**הוכיחו שבין כל 6 מספרים שלמים שונים, יש שני מספרים שההפרש ביניהם מתחלק ב- 5 ללא שארית.**
___ 
יש 5 שאריות אפשריות בחלוקת מספר שלם ל- 5, והן: 0, 1, 2, 3, 4
נתונים 6 מספרים (יונים).
לכן, מעיקרון שובך היונים, יש לפחות 2 מספרים בעלי אותה שארית בחלוקה ל- 5, וההפרש ביניהם מתחלק ב- 5.
### תרגיל 2
**הראו שבכל קבוצה A בת n+1 מספרים, מתוך {1, 2, ..., 2n}, יש שניים הזרים זה לזה.**
מספרים זרים = מספרים שאין להם מחלק משותף (מלבד 1 כמובן)
___ 
נחלק את המספרים לזוגות באופן הבא:
[1,2], [3,4], [5,6],...,[2n-1,2n]
קיבלנו n תאים (שובכים), ו- n+1 מספרים (יונים).
לכן, מעיקרון שובך היונים, יש לפחות שני מספרים שימצאו את עצמם באותו תא.
כלומר הם מהצורה t, t+1, ולכן הם זרים (לפי הגדרה, שני מספרים טבעיים עוקבים הם זרים).
### תרגיל 3
**הוכיחו שקיים מספר עם ספרות 0, 7 בלבד - אשר מתחלק ב- 359 ללא שארית.**
___ 
בחלוקת מספר שלם ל- 359, יש 359 שאריות אפשריות.
נסתכל על סדרת המספרים: [7, 77, 777, 7777, ..., 360 פעמים הספרה 7]
יש לנו כאן 360 מספרים בסדרה. אלו היונים.
יש לנו 359 שאריות בחלוקה ל- 359. אלו השובכים.

לכן, מעיקרון שובך היונים, יש בסדרה הזאת לפחות שני מספרים עם אותה שארית בחלוקה ל- 7, וההפרש ביניהם הוא מתחלק ב- 359, ויהי מורכב מהספרות 0,7 בלבד.
### תרגיל 4
נתון מחומש ABCDE במישור שקודקודיו (x, y) הם נקודות סריג.
סריג = שתי הקואורדינטות הן מספר שלם. לדוגמה: (5, 3). דוגמה שלא עונה על ההגדרה: (5.7, 3)
**הוכיחו שקיימים שני קודקודים של המחומש שנקודת האמצע שלהם היא גם נקודת סריג.**
___
לכל נקודת סריג מהצורה (x, y) יש 4 מצבי זוגי / אי-זוגי אפשריים:
1. זוגי, זוגי
2. זוגי, אי-זוגי
3. אי-זוגי, זוגי
4. אי-זוגי, אי-זוגי
אלו השובכים.
יש לנו 5 קודקודים - A, B, C, D, E - אלו היונים.

לכן מעיקרון שובך היונים, יש 2 נקודות עם אותו מצב זוגיות --> הסכום שלהם הוא זוגי --> ואז כשנחלק את הסכום שלהן ב- 2, נקבל מספר שלם --> כלומר נקודת האמצע שלהן היא בעלת קואורדינטות שלמות.
### תרגיל 5
**הראו שקיים מספר טבעי חיובי m, כך ש:**
**2025 מחלק את (2 בחזקת m) פחות אחד**
___
נסתכל על סדרת המספרים:
{2^1, 2^2, ..., 2^2026}
יש 2025 שאריות אפשריות בחלוקת טבעי חיובי ל- 2025 (שובכים).
בסדרת המספרים שלנו, יש 2026 מספרים.
לכן, מעיקרון שובך היונים, יש בסדרה לפחות שני מספרים עם אותה שארית בחלוקה ל- 2025.
הם מהצורה: k1^2, k2^2.
בה״כ k2 > k1.
ההפרש ביניהם מתחלק ללא שארית ב- 2025.
![[Pasted image 20250112190745.png]]
### תרגיל 6
לפוליטיקאי נותרו 50 ימים לנאום עד הבחירות.
בכל יום עליו לנאום לפחות נאום אחד, אך לא יותר מ- 75 נאומים סה״כ.
**הוכיחו שיש סדרת ימים רצופים שבהמלכה הפוליטיקאי ינאם 24 נאומים בדיוק.**
___
נסמן ב- Xi את מספר הנאומים שהפוליטיקאי נאם עד היום ה- i (כולל היום ה- i). לשים לב: מדובר בסכום מצטבר.
![[Pasted image 20250112190857.png]]
מתקבלת סדרה עולה ממש של 50 מספרים בין 1 ל- 75.
#### כעת נבצע את הטריק הבא:
נבנה סדרה/קבוצת מספרים חדשה.
הסדרה תכיל את המספרים המקוריים, ואחריהם את אותם מספרים עם תוספת מסוימת. כלומר הסדרה החדרה תכיל 2n מספרים.
נגדיר את התוספת להיות מספר הימים הרצופים שדרכו להוכיח שהפוליטיקאי נאם ברצף, כלומר 24.

אז נתבונן בקבוצת המספרים הבאה:
![[Pasted image 20250112191221.png]]
**זו קבוצה של 100 מספרים (יונים) המקבלת ערכים בין 1 ל- 99 (שובכים).**

קיבלנו 100 יונים ו- 99 שובכים - לכן מעיקרון שובך היונים, לפחות שני מספרים יהיו שווים. מכיוון שהסדרה שבנינו מורכבת משתי תתי-סדרות מונו׳ עולות ממש, אז שני המספרים הם כל אחד מחלק אחר של הסדרה - אחד מהחלק המקורי, והשני מהחלק שהוספנו שכולל את המספרים פלוס 24.
![[Pasted image 20250112191447.png]]

כלומר, בסדרת הימים הבאה הפוליטיקאי נאם 24 נאומים בדיוק:
![[Pasted image 20250112191703.png]]
### תרגיל 7 (ממבחן)
יובל מתכונן לפתיחת שנת הלימודים האקדמית (כולל סמסטר קיץ ותקופת מבחנים).
בין מרכיבי התקציב לשנת הלימודים, יש תקציב לעטים בסך 600 ש״ח.
כל עט עולה 6 ש״ח.
על יובל לחלק את התקציב על פני השנה (52 שבועות), כאשר עליו לקנות לפחות עט אחד בכל שבוע.

**הוכיחו שיש תקופה של מספר שבועות רצופים, שבה ההוצאות של יובל על עטים היו 18 ש״ח בדיוק.**
___
נסמן ב- Xi את הסכום שיובל הוציא על עטים עד השבוע ה- i (כולל השבוע ה- i). לשים לב: מדובר בסכום מצטבר.
![[Pasted image 20250112191917.png]]
אלו 52 ערכים מבין 600.
600 לחלק ל- 6 זה 100.
זו סדרה עולה ממש של 52 מספרים.
נגדיר קבוצה חדשה, לפי אותו טריק מהתרגיל הקודם:
![[Pasted image 20250112192435.png]]
בקבוצה החדשה יש 104 מספרים בין 6 ל- 618 שמתחלקים ב- 6. **אלו היונים**
כל מספר כזה מקבל ערך אחד מבין 103 מספרים (618 לחלק ל-3). **אלו השובכים**

לכן, מעיקרון שובך היונים, יש לפחות שני מספרים שווים בקבוצה החדשה.
**אבל** - הסדרה שבנינו מורכבת משתי סדרות מונו׳ עולות ממש, לכן אם יש שני מספרים שווים, כל אחד מהם מחלק אחר בסדרה (אחד מהחלק המקורי, ואחד מהחלק שהוספנו עם +18).
![[Pasted image 20250112192510.png]]

**--> כלומר, במהלך סדרת השבועות הרצופה:**
![[Pasted image 20250112192359.png]]
יובל הוציא על עטים 18 ש״ח בדיוק.

**הערה חשובה:** j הוא קטן מ- i! ובכך מיוצג לנו יום מסוים שבו הוציא i-18 ש״ח, ויום אחר שבו הוציא i ש״ח.
יובל הוציא על עטים 18 ש״ח בדיוק.
